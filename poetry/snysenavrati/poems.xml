<?xml version="1.0" encoding="UTF-8"?>

<poems>

 <poem>
   <title>Emont</title>
   <date>2015/2016</date>
   <text>
     Chci být krejčím
     V zemi, která není
     Malou chatku na předměstí akorát tak k žití
     Protože městský ruch nikdy nebyl pro mé uši
     A taky trochu proto, že ta představa se mi prostě líbí

     Vyrazit k městu obtěžkán svými nástroji
     Za brzkého zpěvu ptáků s klidem na duši
     Ve městě totiž, tam v zákoutí nejtajemnějším, jest můj krám
     Kde každičký den dělám, co mám

     Snad kromě okolníku, kdy chci poklonit se svému bohu

     Lidé mě ráno uctivě zdraví
     Však s radostí, nikoli nevraživostí
     "Mistře, dobré ráno mistře Emonte"
     Překrásná vůně mě zavádí k první zastávce a tou je pekařství U Zvídavé mnišky
     Kde, jak už to tak u starších lidí bývá, mě znají dlouho a tudíž dostávám to co obvykle

     Před krámem mě už netrpělivě vyčkává můj učeň
     Je to hodný hoch
     Takový, jaký by dívky nezranil
     Ne ze slušnosti, ale z přesvědčení

     Otevírám krám
     A kdybyste jej snad někdy chtěli najít, ptejte se místních, jelikož ti jediní vědí
     Vůně látek mě zasáhne nepřipraveného i po těch letech
     Vstoupím, na tváři úsměv

     Chci být krejčím
     Pro vůni látek, pro bodnutí jehly v mém prstu
     Chci být krejčím
     Pro ten úsměv, pro ten úsměv…
   </text>
   <note>
      Emont je mistr svého řemesla. Je poklidný, moudrý, usazený a ostatní
      lidé si ho hluboce váží. Žije sám na předměstí ve své chatce a každého
      rána se vydává do města za prací. Trochu fantasy inspirované Malazskou
      knihou padlých a zákoutím ve Stormwindu. Především vyjádření touhy být
      s něčím svázán, v něčem vyniknout, být mistrem.
   </note>
 </poem>

 <poem>
   <title>Ema</title>
   <date>2018</date>
   <text>
     Rozdováděná duše je moje spása i prokletí
     Přepych byl dán geny a výchovou
     Jednoduše to, co Vy nikdy nepochopíte
     Plamen ještě hřeje, ale temnota je všude kolem

     Vskutku, přidělovat chudým není pro každého
     Stejně jako učit se přihlouplé písničky za pianem
     Ale jenom Vy si myslíte, že nám to všechno dali
     Vůně knih přináší klid, na rozdíl od lidí

     Chtěla bych být vším a ničím
     Alespoň dokud nepřijdu na něco lepšího
     Jako vytetovat si roztodivné barvy na kotníky
     Nebo plavat do čiré nicoty stále dál a dál

     Neustále běžím v kruzích
     Někdy nahoru a někdy zase dolů
     Zatímco Vy jste se ani nerozešli
     Stejně to nemá smysl, ale aspoň to vím

     Miluji Vás
     Jak bych mohla jinak?

     Mám rudé oči
     Dnes už nemůžu
     Tak zase zítra
     Vydřít si kousek štěstí
   </text>
   <note>
      Ema je aristokratka, šlechtična, urozená slečna. Dostalo se jí dobrého
      vzdělání, vyrůstala v přepichu. Mohlo by se zdát, že její život je
      jednoduchý, ale opak je pravdou. Má v životě své trápení, které jsou do
      značné míry odlišné od trápení obyčejných lidí. V žádném případě se však
      nedá označit za menší či větší. Svoje poddané miluje i když oni ji
      nerozumí, nechápou ji.
   </note>
 </poem>

 <poem>
   <title>Alaska</title>
   <date>2015/2016</date>
   <text>
     Tak se zase stmívá a zima ti v kostech praští
     A dobře víš, že oheň rozdělat nemůžeš
     Věčně odsouzená spoléhat na vydřené štěstí
     A na odříkání toho, že dál už to nesneseš

     Alasko, včera jsem tě viděl na konci jednoho ze svých nejpřízračnějších snů
     Říkala jsi něco o tom, že tě zapomenu, až se zítra ráno probudím
     Někdy se sám sebe ptám, kolik ti ještě zbývá dnů?
     Nevím, zůstaň tu se mnou navždy, myslím, že věřím

     Stopy ve sněhu jsou jedinou jistotou, ve kterou můžeš dnes večer doufat
     Odřená noha opět připomíná život, který se neptá, zda chceš spoutat
     Cítíš, že kořist se jenom tak nevzdá, když vítr ve vlasech naději vnesl
     Jsou jisté hranice, za nimiž proč tak nádherně ztrácí smysl

     Alasko, včera jsem tě viděl někde hluboko v lese na konci sama sebe
     Říkala jsi: "Neboj, všechno bude dobré, jenom mráz teď trošku zebe"
     Jen tu tak stojíš příšerně divně krásná, až jsem se na povrchu rozechvěl
     A protože mně to bylo líto, tak přiznám se rád Alasko, zastyděl

     Po týdnu ho konečně spatříš, utrpením nelze vykoupit poslední zkoušku
     Kámen, tesáky, krev, život a nakonec smrt a chvějící se jistota šrámů
     Tentokrát jsem to byla já a náhoda, právo života do posledního doušku
     Vracíš se obtěžkána smrtí, potravou, životem, vracíš se, vracíš se domů

     Alasko?
   </text>
   <note>
      Alaska je syrová bytost. To co už jsme zapomněli, to co jsme kdysi 
      cítili a už necítíme. Chlupy na nohou i v podpaží, čistá příroda,
      boj o přežití.
   </note>
 </poem>

</poems>
